#M2: Architectural Design, UML diagrams & Implementation Plan

**ชื่อโปรเจค** : Scrum Framework

**ชื่อกลุ่ม** : Deadline-Driven-Development

**ชื่อสมาชิกในกลุ่ม**

		1. นายชานน จรัสสุทธิกุล รหัสนักศึกษา 55010280
		2. นายณัฐพงศ์ อมรบัญชรเวช รหัสนักศึกษา 55010371

###Problem Analysis
 - Components
	 - ส่วนจัดการสิทธิ์ของสมาชิกในทีม
	 - ส่วนสำหรับเพิ่ม ลบ สมาชิกในทีม
	 - ส่วนสำหรับเพิ่ม User Story
	 -  ส่วนสำหรับถอน User Story
	 - ส่วนจัดลำดับความสำคัญของ User Story
	 - ส่วนสำหรับเลือก User Story เข้าไปดำเนินการใน Sprint
	 - ส่วนสำหรับเพิ่ม หรือถอนงานใน Task Board
	 - ส่วนสำหรับมอบหมายงานให้สมาชิกในทีม
	 - ส่วนสำหรับกำหนดสถานะให้กับงานใน Task Board
	 - ส่วนสำหรับเพิ่มความคิดเห็น
	 - ส่วนสำหรับแก้ไขความคิดเห็น
	 - ส่วนสำหรับลบความคิดเห็น
            - ส่วนสำหรับแจ้งเตือนผู้ใช้
 - Abstraction
	- กระดาน Taskboard ที่แบ่งออกเป็น 3 ส่วน คือ To do, In progress และ Done
	- รายการความต้องการของลูกค้า (Product Backlog) แสดงรายการความต้องการของลูกค้าตามลำดับความสำคัญที่กำหนดไว้
	- รายการงานย่อย (Sprint Backlog) แสดงรายละเอียดงานย่อยๆ ที่แบ่งออกมาจาก Product Backlog 
	- บันทึกแสดงความคิดเห็น (Comments) แสดงความคิดเห็น และ/หรือ อธิบายรายละเอียดงานเพิ่มเติมจาก Sprint backlog

###Application Architechture

![AppArch](http://i.imgur.com/aF1xNA1.png)


 - **ระบบบริหารจัดการทีม:** เป็นระบบที่ใช้สำหรับจัดการเกี่ยวกับทีมและสมาชิกในทีม รวมถึงการกำหนดระดับสิทธิ์และหน้าที่ให้แก่สมาชิก มี Scrum Master เป็นผู้ใช้งานระบบ โดยติดต่อกับฐานข้อมูลของทีมและสารสนเทศผู้ใช้งาน

 - **ระบบบริหารจัดการ Sprint Backlog:** เป็นระบบสำหรับจัดการกับ Sprint ซึ่งประกอบไปด้วยกระดานงาน (Task Board) ส่วนสำหรับเพิ่ม - ลบงานย่อย ส่วนสำหรับกำหนดสถานะปัจจุบันของงานย่อย และส่วนของการกำหนดงานให้กับสมาชิกของทีม สมาชิกในทีมและ Scrum Master สามารถเข้าถึงการใช้งานในส่วนนี้ได้ โดยระบบจะทำการติดต่อกับฐานข้อมูล Backlog เพื่อจัดเก็บข้อมูลและรายละเอียดของ Sprint และ Task Board

 - **ระบบแสดงความคิดเห็น**: เป็นระบบสำหรับให้สมาชิกในทีม Product Owner และ Scrum Master ทำการแสดงความคิดเห็นลงในงานย่อยของ Task Board บน Task Board ของ Sprint Backlog ได้ โดยผู้ใช้จะสามารถทำการเพิ่ม ลบ และแก้ไขความคิดเห็นได้ ระบบแสดงความคิดเห็นนี้ทำการติดต่อกับฐานข้อมูลในส่วนของความคิดเห็น

 - **ระบบบริหารจัดการ Product Backlog:** เป็นระบบสำหรับให้ Product Owner เป็นผู้บันทึกหรือลบ User Story ใน Product Backlog ได้ และสามารถทำการจัดลำดับความสำคัญ รวมทั้งเลือก User Story ที่จะดำเนินการใน Sprint ที่เลือกไว้ได้ ระบบนี้ทำการติดต่อกับฐานข้อมูลในส่วนของ Backlog

###Subsystems / Components
1. ระบบบริหารจัดการทีม (Team Management System) 
เป็นส่วนที่บริหารจัดการทีม การเพิ่มสมาชิกเข้ามาในทีม, การลบสมาชิกออกจากจากทีม และ การให้ตำแหน่งสมากชิกในทีม มีส่วนประกอบย่อย ๆ ดังนี้
  1. ส่วนจัดการสิทธิ์ของสมาชิกในทีม สิทธิของทีมแบ่งตามตำแหน่งต่างๆ คือ หัวหน้า Scrum (Scrum Master), เจ้าของผลิตภัณฑ์ซึ่งเป็นลูกค้าหรือผู้ติดต่อลูกค้า (Product Owner), สมาชิกในทีม (Team Member) 
  2. ส่วนสำหรับเพิ่มสมาชิกในทีม
  3. ส่วนสำหรับลบสมาชิกในทีม
ในส่วนนี้สมาชิกที่มีตำแหน่ง Scrum Master เป็นผู้ใช้งาน โดยจะติดต่อกับฐานข้อมูลของทีมและผู้ใช้งาน

2. ระบบจัดการ Product Backlog (Product Backlog Management System)
เป็นส่วนที่บริหารจัดการ Product Backlog โดย สามารถเพิ่ม user story, การลบ user story, การกำหนดลำดับความสำคัญของ user story, และการนำ user story ไปใส่ในแต่ละ sprint มีส่วนประกอบย่อยๆดังนี้
 1. ส่วนสำหรับเพิ่ม User Story
 2. ส่วนสำหรับถอน User Story
 3. ส่วนจัดลำดับความสำคัญของ User Story
 4. ส่วนสำหรับเลือก User Story เข้าไปดำเนินการใน Sprint
ในส่วนนี้ สมาชิกในทีมที่มีตำแหน่งเป็น Product Owner เป็นผู้ใช้งาน โดยจะติดต่อกับฐานข้อมูลจัดการ Backlog

3. ระบบจัดการ Sprint Backlog (Sprint Backlog Management System)
เป็นส่วนที่บริหารจัดการ Sprint Backlog โดยสามารถเพิ่มงาน, ลบงาน, มอบงานให้กับสมาชิกในทีม, การย้ายสถานะของงาน (มี 3 สถานะ คือ To-do In progress และ Done) และ Comment มีส่วนประกอบย่อยๆดังนี้
 1. ส่วนสำหรับเพิ่ม หรือถอนงานใน Task Board
 2. ส่วนสำหรับมอบหมายงานให้สมาชิกในทีม
 3. ส่วนสำหรับกำหนดสถานะให้กับงานใน Task Board
ในส่วนนี้มีสมาชิกของทีม และ Scrum Master เป็นผู้ใช้งาน โดยจะเป็นส่วนหลักที่ใช้ในการทำงาน และมีการติดต่อกับฐานข้อมูลจัดการ Backlog เช่นเดียวกันกับระบบจัดการ Product Backlog
4. ระบบแสดงความคิดเห็น (Comment System)
เป็นส่วนที่สามารถใส่รายละเอียดหรือให้สมาชิกในทีมแสดงความคิดเห็นต่องานใน Sprint Backlog โดยสามารถ เพิ่มความคิดเห็น, แก้ไขความคิดเห็น และ ลบความคิดเห็น มีส่วนประกอบย่อย ๆ ดังนี้
 1. ส่วนสำหรับเพิ่มความคิดเห็น
 2. ส่วนสำหรับแก้ไขความคิดเห็น
 3. ส่วนสำหรับลบความคิดเห็น
ในส่วนนี้จะมีสมาชิกในทีม และ Scrum Master เป็นผู้ใช้งาน โดยมีการติดต่อกับฐานข้อมูลความคิดเห็น

5. ฐานข้อมูลสมาชิกและทีม
ใช้เพื่อเก็บรายละเอียดของผู้ใช้งานแต่ละคน รายละเอียดของทีม หน้าที่ของสมาชิก และรายชื่อสมาชิกของทีม 

6. ฐานข้อมูล Backlog
ใช้เพื่อเก็บข้อมูลของ Project ที่ได้มีการสร้างขึ้น โดยประกอบไปด้วย Product Backlog และ Sprint Backlog ของแต่ละ Project

7. ฐานข้อมูลความคิดเห็น
ใช้เพื่อเก็บความคิดเห็นทั้งหมดจาก Sprint Backlog ที่มีการเพิ่มเข้ามาในระบบ

####Sequence diagrams

- สร้างโปรเจกต์

![UserCreatesProject](http://i.imgur.com/VXkT4jw.png)

- สร้าง Sprint Backlog

![UserCreatesSprintBacklog](http://i.imgur.com/26zCj7j.png)

- มอบหมายงานให้สมาชิกในทีม
![assignTask](http://i.imgur.com/zHl2U8U.png)

- เพิ่มความคิดเห็น

![UserComments](http://i.imgur.com/gf4CZLw.png)

###Domain classes

![ClassDiagram_rev6](http://i.imgur.com/s6IvjAp.png)

 **รายละเอียด Class diagram:**
 
 จาก diagram ข้างต้น User จะมี Interface User Repo ไว้เข้าถึงฐานข้อมูลโดยไม่ต้องผ่าน Service และ User สามารถสร้าง Team เพื่อไปเชื่อมต่อกับ Service ต่างๆ ดังต่อไปนี้: ProjectManagementService, TeamManagementService, UserStoryManagementService, SprintManagementService, SprintbacklogManagementService, และ CommentService ซึ่งในแต่ละ Service จะมีการเรียกใช้ Repository ของตนเองเพื่อดึงข้อมูลจากฐานข้อมูล และ แต่ละ Service จะมี object model เป็นเองตนเองด้วย เพื่ออธิบายลักษณะของ object ที่สร้างขึ้นจากการเรียกใช้ Service นั้นๆว่ามีองค์ประกอบอะไรบ้าง ตัวอย่างเช่น Team จะติดต่อกับ SprintBacklogManagementService เพื่อใช้ Service ของ SprintBacklogManagementService เช่น การสร้าง SprintBacklog และ จะมี SprintBacklog เป็น object model ซึ่งกล่าวถึงลักษณะของ SprintBacklog ว่ามี comment ต่าง ๆ ใน Sprintbacklog, ข้อความของ SprintBacklog และ มีสถานะของ Sprintbacklog เป็นต้น

###Deployment
 - ระบบนี้จะใช้ Software และ Technology ดังต่อไปนี้:
     -  **Infrastructure:**
        -   Ubuntu 14.04 LTS
        -   Nginx Web Server
        -   Microsoft Azure Load Balancer
        -   Microsoft Azure DNS Server
     -  **Back-end**
        -   PHP 5.5: ภาษาที่ใช้ในการสร้าง Application นี้
        -   MongoDB: สำหรับเก็บข้อมูลใน sprint backlog เป็นรูปแบบ document และใช้ในการ  backup และ restore ข้อมูล
        -   Laravel: ใช้เพื่อทำให้ง่ายต่อการพัฒนาเว็บแอพพลิเคชัน โดยใช้ eloquent ORM ในการติดต่อฐานข้อมูล
        -   Composer: เป็นตัวจัดการกับ Dependency ของ PHP
     -  **Front-end**
        -   AngularJS: ควบคุมการทำงานของส่วน user interface ให้มีการตอบสนองกับผู้ใช้ในเชิงตรรกะ เช่นการ ย้าย sprint backlog ไปตามกระดานต่าง ๆ
        -   Twitter Bootstrap: ตกแต่ง user interface หน้าเว็บไซต์ รวมถึงการทำให้เว็บไซต์นั้นรองรับการแสดงผลทั้งบน Mobile และ Desktop (responsive design)
        -   HTML5: เป็นโครงสร้างของ User Interface เบื้องต้นของระบบ
        -   CSS3: ใช้ในการตกแต่ง User Interface ให้สวยงาม
 - โดย Software ในส่วนของ Application หลักจะทำงานบน VM สองเครื่อง (IP:168.63.175.88, 168.63.175.57)
  และมี database เริ่มต้นเป็นจำนวน 3 instance

##Implementation Plan

![ProductBacklog_rev4](http://i.imgur.com/lmWyR62.png)

-	**สร้างระบบ ปรับแต่ง และตั้งค่าระบบ Web Server**
ทำการติดตั้งและตั้งค่าเบื้องต้นของ Virtual Machine ที่จะเป็น Web Server และตั้งค่า
Web Server Application ที่ใช้ โดยในระบบนี้จะใช้ Nginx เป็น Web Server
-	**สร้างระบบ database**
ทำการติดตั้งและตั้งค่า database หลักเพื่อใช้ในการทดสอบและพัฒนาเบื้องต้น และตั้งค่าเพื่อรองรับการทำ Replication และ Sharding ต่อไป
-	**ตั้งค่าระบบ Load Balance ของ Virtual Machine ที่ใช้**
ทำการทำการตั้งค่า Load Balancer ของ Microsoft Azure เพื่อรองรับการขยายตัวของ
ระบบและฐานผู้ใช้ในอนาคต
-	**ตั้งค่าระบบ Replication ของ database**
สร้าง Replication ของ database เพื่อใช้รองรับในกรณีที่ database มีความผิดพลาดขึ้น หรือในกรณีที่มีผู้ใช้จำนวนมากเข้าใช้บริการพร้อมกันจำนวนมาก
-	**ตั้งค่าระบบ Sharding ของ database**
ทำการกระจาย database ออกเป็นหลาย ๆ ส่วนเพื่อให้สามารถทำการขยาย database
เป็นไปได้โดยง่าย และรองรับการขยายตัวในด้านของข้อมูล หรือจำนวนผู้ใช้งาน
-	**ตั้งค่าระบบ SSL และ https**
ทำการเข้ารหัสช่องทางการสื่อสารในส่วนของระบบยืนยันตัวตน เพื่อเพิ่มความปลอดภัย และป้องกันการถูกดักข้อมูลในระหว่างทางของช่องทางสื่อสารข้อมูล
-	**พัฒนาระบบยืนยันตัวตน**
สร้างระบบยืนยันตัวตน และระบบสมัครสมาชิกสำหรับใช้งานแอปพลิเคชัน รวมถึง
กำหนดค่าต่าง ๆ ที่จำเป็นต้องมีสำหรับผู้ใช้แต่ละคน
-	**ออกแบบ User Interface**
ทำการวางแผนและออกแบบส่วนติดต่อผู้ใช้ของแต่ละส่วนในแอปพลิเคชัน โดยคำนึงถึง
User Experience เป็นส่วนสำคัญในการออกแบบ
-	**สร้างส่วนของ User Interface**
ทำการสร้างส่วนติดต่อผู้ใช้ตามที่ได้ออกแบบไว้ โดยใช้ AngularJS และ Twitter Bootstrap เป็นเครื่องมือในการช่วยพัฒนา
-	**พัฒนาระบบ Team Management**
สร้างส่วนจัดการสมาชิกในทีม – ประกอบไปด้วยส่วนของการสร้างทีม การเชิญผู้ใช้เข้าร่วมทีม การกำหนดตำแหน่งของสมาชิก การลบผู้ใช้ออกจากการเป็นสมาชิกทีม
-	**พัฒนาระบบจัดการ Product Backlog**
สร้างส่วนจัดการ Product Backlog – การเพิ่ม User Story, การจัดลำดับความสำคัญของ
User Story การลบ User Story ออกจาก product backlog และการเลือก User story ที่จะทำการพัฒนาใน Sprint ที่ต้องการ
-	**ทำระบบจัดการ Sprint Backlog**
สร้างส่วนจัดการกับ Sprint Backlog – ประกอบไปด้วยระบบการเพิ่มงานที่จะทำ การย้าย
งานไปอยู่ในรายการของ To-do, In progress, Done การมอบหมายงานให้สมาชิกในทีม และการลบงานที่เลือก
-	**สร้างระบบ Comment**
สร้างระบบแสดงความคิดเห็นในงานแต่ละงานบน Sprint Backlog โดยสมารถเพิ่มความ
คิดเห็น แก้ไข และลบความคิดเห็นได้
-	**สร้างระบบแจ้งเตือนผู้ใช้งาน**
ทำการสร้างส่วนของการแจ้งเตือนผู้ใช้งานเมื่อมีการมอบหมายงานให้กับสมาชิกในทีม หรือการเปลี่ยนแปลงต่าง ๆ ที่เกิดขึ้นกับผู้ใช้งาน
-	**ทดสอบการทำงานและแก้ไขข้อผิดพลาด**
ทำการทดสอบการทำงานของระบบในด้านของความถูกต้อง และความสามารถในการรองรับผู้ใช้งานจำนวนมากพร้อม ๆ กัน และความสามารถในการขยายตัวของระบบ

![GanttChart_Infra](http://i.imgur.com/iWFZtT5.png)
![GanttChart_Infra_rev2](http://i.imgur.com/OvR33Be.png)

![GanttChart_App](http://i.imgur.com/6P28tXG.png)
