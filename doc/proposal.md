Proposal Cloud Computing
========================

## Selected topic
----------------
**Scrum Framework**

## Group Members:
1. ชานน จรัสสุทธิกุล รหัสนักศึกษา 55010280
2. ณัฐพงศ์ อมรบัญชรเวช รหัสนักศึกษา 55010371

## Abstract:

Scrum Framework เป็นการนำหลักการของ Scrum ซึ่งเป็น Agile Methodology มาประยุกต์สร้างเป็นระบบจัดการงานและคน (Project Management System) ซึ่งโดยทั่วไป Scrum จะมีการประชุมและบริหารงานเฉพาะภายในสำนักงาน และใช้อุปกรณ์ในสำนักงาน ซึ่งทำให้การประชุมทีมหรือการติดตามงานสามารถเกิดขึ้นได้เฉพาะภายในสำนักงาน ไม่สามารถบริหารงานและติดตามงานนอกสถานที่ได้ Scrum Framework จึงถูกพัฒนาขึ้นมาเพื่อเป็นเครื่องมือที่ช่วยในการจัดการบริหารงาน โดยใช้อุปกรณ์บนหน้าเว็บไซต์แทนอุปกรณ์สำนักงาน สามารถติดตามการทำงานได้โดยไม่จำเป็นต้องอยู่ในสำนักงาน Scrum Framework จึงถูกสร้างมาเพื่อเพิ่มความคล่องตัวในการทำงาน ลดปัญหาการรวมศูนย์กลาง และสนับสนุนการทำงานอย่างไม่ถูกจำกัดสถานที่ ซึ่งเป็นสิ่งสำคัญสำหรับการทำงานด้วยวิธีการ Agile

## Problem Statement:

การจัดการบริหารงานโดยใช้ Scrum โดยทั่วไปจะทำอยู่ที่ใดที่หนึ่งเช่น สำนักงาน เป็นต้น และจะใช้อุปกรณ์ที่เป็นอุปกรณ์ทางกายภาพเช่น กระดาน และ Post-it เกิดปัญหาการรวมศูนย์กลาง เช่น ไม่สามารถติดตามงานเมื่ออยู่นอกสถานที่ทำงานได้, ตัวกระดานที่แสดงถึงการดำเนินงานสามารถชำรุดและหมึกเลือนหายไป อีกทั้ง Post-it ที่แปะลงบนกระดานอาจหลุดหรือเปื่อยได้ ด้วยเหตุนี้กระดานออนไลน์ของ Scrum Framework จึงมีวัตถุประสงค์ให้บริหารจัดการงานได้โดยไม่มีข้อจำกัดด้านสถานที่ สามารถเข้าถึงได้ตลอดเวลาที่ต้องการ และไม่ต้องกังวลว่าอุปกรณ์จะชำรุด รวมทั้งเป็นการส่งเสริมให้เกิดความคล่องตัวในการทำงานมากขึ้น

## Proposed Approach:

Scrum เป็นกรอบการบริหารงานในทีม เพื่อผลิตและพัฒนาผลิตภัณฑ์ ในขั้นแรกของการพัฒนาผลิตภัณฑ์นั้นจะกำหนดรายการคุณสมบัติของผลิตภัณฑ์ที่ลูกค้าต้องการ เรียกว่า Product Backlog โดย Scrum จะแบ่งออกเป็นรอบการทำงานซึ่งเรียกว่า Sprint ซึ่งในแต่ละ Sprint จะทำงานตาม Product Backlog ที่มีลำดับความสำคัญสูงก่อน และมีการประชุมทีม เพื่อกำหนดงานย่อยในแต่ละ Sprint เรียกว่า Sprint Backlog โดยทุกอย่างจะถูกกำหนดลงในกระดานที่โดยทั่วไปจะแบ่งออกเป็นสามส่วนคือ To do, In Progress และ Done ซึ่ง Sprint Backlog จะถูกย้ายไปยัง In Progress และ Done ตามความคืบหน้าของแต่ละ Sprint Backlog เมื่อครบเวลาของแต่ละ Sprint ทีมก็จะประชุมทีมอีกครั้ง สำหรับ Sprint รอบถัดไป  
ผู้ใช้สามารถ register เพื่อสร้าง username ของตนเอง และทำการ login หน้าแรกที่ผู้ใช้เห็นจะเป็นหน้ากระดานซึ่งสามารถสร้างทีม เพื่อเพิ่มชื่อ username ของผู้อื่นเข้ามาเป็นสมาชิกในทีม ที่สร้างขึ้น ในส่วนนี้สามารถจัดการกับ Product Backlog และ Sprint Backlog และลำดับความสำคัญของงานแต่ละชิ้นที่จะมอบหมาย รวมทั้งกำหนดผู้รับผิดชอบงานได้ และสามารถย้าย Sprint Backlog ไปส่วนอื่นของกระดานได้ (To do, In Progress, Done) 
เนื่องจาก Scrum เป็นวิธีการหนึ่งที่เน้นความคล่องตัวในการทำงาน ดังนั้น Scrum Framework จึงถูกสร้างขึ้นเพื่อรองรับการเข้าถึงจากอุปกรณ์เคลื่อนที่ได้นอกเหนือจากบนคอมพิวเตอร์ รวมทั้งสามารถเข้าถึงระบบได้ตลอดเวลาที่ต้องการ รองรับการทำงานร่วมกันของสมาชิกในทีมพร้อม ๆ กันจำนวนมากได้ มีความน่าเชื่อถือของระบบจัดเก็บข้อมูล ซึ่งแต่ละด้านของ Scrum Framework เหล่านี้ เป็นความสามารถที่ขับเคลื่อนโดยการใช้ประโยชน์จาก cloud computing database

## Related works:

JIRA  มีจุดประสงค์ทำมาเพื่อ Scrum เหมือนกันกับ Scrum Framework แต่ JIRA มีค่าใช้จ่ายในการใช้งานซึ่งถ้าหากเป็นผู้ใช้เริ่มต้นสามารถกด Free Trial เพื่อลองใช้ดูก่อนได้
Team Foundation Server มีจุดประสงค์ทำมาเพื่อ Scrum เหมือนกันกับ Scrum Framework มีข้อแตกต่างในด้านของ Team Foudation Server มีจำนวนคนในทีม ได้ 5 คน(หากต้องการจำนวนคนใน Organiztion มากกว่านี้จะมีค่าใช้จ่ายเพิ่มเติม) , ต้องใช้  MSDN Subscription และระบบการใช้งานที่ซับซ้อนกว่า  

## Use cases:

1. กระดานออนไลน์ที่สามารถใช้ในการบริหารจัดการทีม ผู้ใช้สามารถจัดการส่วนต่างๆสามส่วนในกระดานคือ  Todo, In Progress และ Done
2. ผู้ใช้สามารถสร้าง, แก้ไข, ลบ หรือลำดับความสำคัญ Product Backlog และ Sprint Backlog ได้
3. ผู้ใช้สามารถจัดการสมาชิกในทีมได้ เช่น เพิ่มสมาชิกในทีม ลบสมาชิกในทีม
4. มีระบบแสดงความคิดเห็นสามารถแสดงความคิดเห็นหรือใส่คำบรรยายเพิ่มเติม
